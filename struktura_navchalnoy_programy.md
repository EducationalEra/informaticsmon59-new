<div id="hypercomments_widget" class="js-hypercomments-widget invisible"></div>

Структура навчальної програми
=============================================

Курс «Інформатика» розрахований на 245 годин і вивчається в межах інваріантної частини навчального плану (табл. 1).

<table>
  <tr>
    <td width="50%" align="center"><b>Клас</b></td>
    <td width="25%" align="center"><b>Кількість годин на тиждень</b></td>
    <td width="25%" align="center"><b>Загальна кількість годин</b></td>
  </tr>
<tbody>
  <tr>
    <td width="50%" align="center">5 клас</td>
    <td width="25%" align="center">1</td>
    <td width="25%" align="center">35</td>
  </tr>
  <tr>
    <td width="50%" align="center">6 клас</td>
    <td width="25%" align="center">1</td>
    <td width="25%" align="center">35</td>
  </tr>
  <tr>
    <td width="50%" align="center">7 клас</td>
    <td width="25%" align="center">1</td>
    <td width="25%" align="center">35</td>
  </tr>
  <tr>
    <td width="50%" align="center">8 клас</td>
    <td width="25%" align="center">2</td>
    <td width="25%" align="center">70</td>
  </tr>
  <tr>
    <td width="50%" align="center">9 клас</td>
    <td width="25%" align="center">2</td>
    <td width="25%" align="center">70</td>
  </tr>
<tr><td colspan="2" align="right">Усього</td>
<td align="center">245</td></tr>
</tbody>
</table>

<p align="center"><i>Таблиця 1</i></p>

Відповідно до Державного стандарту базової і повної загальної середньої освіти, затвердженого постановою Кабінету Міністрів України № 1392 від 23 листопада 2011 р., курс «Інформатика» вибудовується за такими <i>змістовими лініями</i>: 
<ul>
<li>інформація, інформаційні процеси, системи, технології;</li>
<li>комп’ютер як універсальний пристрій для опрацювання даних;</li>
<li>телекомунікаційні технології;</li>
<li>інформаційні технології створення й опрацювання інформаційних об’єктів;</li>
<li>моделювання, алгоритмізація та програмування.</li>
</ul>

З метою дотримання принципів науковості і доступності програмою передбачено послідовне ускладнення навчального матеріалу кожної з названих вище змістових ліній та умовне виокремлення двох змістових рівнів.

<li><i>Перший рівень</i> (5–7 класи) – продовження розпочатого в початковій школі ознайомлення з базовими поняттями курсу (табл. 2). На цьому рівні не ставиться завдання глибокого та вичерпного вивчення ІКТ, а зроблено акцент на набутті навичок їх практичного застосування, а також на розвивальній спрямованості навчання. З метою врахування вікових особливостей учнів допускається використання навчально-імітаційних програмних засобів і середовищ, зокрема для підтримки вивчення розділу «Алгоритми і програми».</li>

<table>
  <tr>
    <td width="30%" align="center"><b>5 клас</b></td>
    <td width="35%" align="center"><b>6 клас</b></td>
    <td width="35%" align="center"><b>7 клас</b></td>
  </tr>
<tbody>
  <tr>
    <td width="30%">Інформаційні процеси. Комп’ютер як засіб реалізації інформаційних процесів <br>(6 год.) </td>
    <td width="35%">Правила поведінки в комп’ютерному класі. Узагальнення і систематизація вивченого у 5 класі  <br>(2 год.)</td>
    <td width="35%">Правила поведінки в комп’ютерному класі. Узагальнення і систематизація вивченого у 6 класі  <br> (2 год.)</td>
  </tr>
  <tr>
    <td width="30%">Комп’ютерні мережеві технології <br> (4 год.)</td>
    <td width="35%">Служби та ресурси Інтернету <br> (7 год.) </td>
    <td width="35%">Персональне веб-середовище <br> (4 год.)</td>
  </tr>
  <tr>
    <td width="30%">Текстовий процесор <br> (5 год.)</td>
    <td width="35%">Створення та використання комп’ютерних презентацій  <br> (6 год.)</td>
    <td width="35%">Табличний процесор <br> (9 год.)</td>
  </tr>
  <tr>
    <td width="30%" align="center"><b><i>15 год.</i></b></td>
    <td width="35%" align="center"><b><i>15 год.</i></b></td>
    <td width="35%" align="center"><b><i>15 год.</i></b></td>
  </tr>
  <tr>
    <td width="30%">Алгоритми і програми<br> (12 год.)</td>
    <td width="35%">Алгоритми і програми<br> (12 год.)</td>
    <td width="35%">Алгоритми і програми<br> (12 год.)</td>
  </tr>
  <tr>
    <td width="30%">Проектна діяльність <br> (4 год.) </td>
    <td width="35%">Проектна діяльність <br> (5 год.)</td>
    <td width="35%">Проектна діяльність <br> (5 год.)</td>
  </tr>
  <tr>
    <td width="30%">Резерв  <br> (4 год.)</td>
    <td width="35%">Резерв  <br> (3 год.)</td>
    <td width="35%">Резерв  <br> (3 год.)</td>
  </tr>
  <tr>
    <td width="30%" align="center"><b><i>35 год.</i></b></td>
    <td width="35%" align="center"><b><i>35 год.</i></b></td>
    <td width="35%" align="center"><b><i>35 год.</i></b>></td>
  </tr>
</tbody>
</table>

<p align="center"><i>Таблиця 2</i></p>

<li><i>Другий рівень</i> (8 – 9 класи) – формування предметних та ключових ІКТ-компетентностей (табл. 3). На цьому рівні, зокрема, має формуватися понятійний апарат, достатній для набуття вищезазначених компетентностей. Для цього рекомендується використовувати повнофункціональні, а не імітаційні, програмні засоби та середовища.</li>

<table>
  <tr>
    <td width="50%" align="center"><b>8 клас</b></td>
    <td width="50%" align="center"><b>9 клас</b></td>
  </tr>
<tbody>
  <tr>
    <td width="50%">Правила поведінки в комп’ютерному класі. Повторення вивченого у 7 класі <br>
(2 год.)</td>
    <td width="50">Правила поведінки в комп’ютерному класі. Повторення вивченого у 8 класі <br>
(2 год.)
</td>
  </tr>
  <tr>
    <td width="50%">Інформаційні системи <br>
(10 год)
</td>
    <td width="50">Системне та службове програмне забезпечення<br>
(10  год) 
</td>
  </tr>
  <tr>
    <td width="50%">Комп‘ютерна графіка <br>
(12 год.)
</td>
    <td width="50">Текстовий процесор<br>
(8 год.)
</td>
  </tr>
  <tr>
    <td width="50%">Опрацювання об’єктів мультимедіа <br>
(8 год.)
</td>
    <td width="50">Табличний процесор<br>
(12 год.)
</td>
  </tr>
  <tr>
    <td width="50%" align="center"><b><i>32 год.</i></b></td>
    <td width="50" align="center"><b><i>32 год.</i></b></td>
  </tr>
<tr>
    <td width="50%">Алгоритми і програми<br>
(24 год)
</td>
    <td width="50">Алгоритми і програми <br>
(18 год.)
</td>
</tr>
  <tr>
    <td width="50%">Проектна діяльність<br>
(8 год.)
</td>
    <td width="50">Створення та публікація веб-ресурсів <br>
(6 год.)
</td>
  </tr>
  <tr>
    <td width="50%"></td>
    <td width="50">Проектна діяльність<br>
(10 год)
</td>
  </tr>
  <tr>
    <td width="50%" align="center"><b><i>32 год.</i></b></td>
    <td width="50" align="center"><b><i>34 год.</i></b></td>
  </tr>
  <tr>
    <td width="50%">Резерв<br>
(6 год.)
</td>
    <td width="50">Резерв<br>
(4 год.)
</td>
  </tr>
  <tr>
    <td width="50%" align="center"><b><i>70 год.</i></b></td>
    <td width="50" align="center"><b><i>70 год.</i></b></td>
  </tr>
</tbody>
</table>

<p align="center"><i>Таблиця 3</i></p>

Зміст навчального предмета «Інформатика» містить фундаментальну складову, що реалізується шляхом вивчення основ науки «Інформатика», має прикладну спрямованість, яка реалізується в процесі виконання учнями практичних завдань з використанням комп’ютера у формі, яку добирає вчитель: вправ, практичних, контрольних чи тематичних робіт, розв’язування компетентнісних задач, виконання індивідуальних і групових навчальних проектів тощо, а також застосування інших організаційних форм діяльності учнів й інноваційних методів навчання. Виконання учнями практичних завдань із використанням ІКТ є важливою частиною уроку інформатики. Мета їх проведення може бути різною: формування позитивної мотивації та актуалізація опорних знань; формування вмінь і навичок, розвиток здібностей; поточне та тематичне оцінювання навчальних досягнень учнів тощо.

Одним із рекомендованих видів навчальної діяльності, використовуваних для досягнення цілей навчання та перевірки рівня навчальних досягнень учнів є розв’язування <i>компетентнісних задач</i>. Добираючи та створюючи компетентнісні задачі, вчитель має враховувати, що в 5–7 класах опрацювання даних учнями повинно здійснюватися за допомогою однієї технології або в одному програмному середовищі, у 8-9 класах – кількох технологій або в кількох середовищах. Також у компетентнісних задачах для будь-яких класів слід обов’язково передбачати розвивальний компонент. Орієнтовний перелік базових елементів, які можна використовувати для складання компетентнісних задач до кожної теми курсу, подано в Додатку. 

<i>Навчальні індивідуальні та групові проекти</i> орієнтовані на самостійне виконання учнями – індивідуальне, в парах чи групове. Педагогічно доцільний добір проектних завдань і обґрунтоване формування навчальних груп сприяє диференціації навчання відповідно до запитів, нахилів і здібностей учнів. Під час виконання проектів учні самостійно ознайомлюються з додатковою навчальною та науковою літературою, відомостями з різних джерел, зокрема з Інтернету, навчаються аналізувати й критично оцінювати їх. Важливим етапом навчально-проектної діяльності, який має бути обов’язковим, є презентація отриманих  результатів. 

У процесі виконання <i>навчальних проектів</i> досягаються такі цілі: <br>
-	<i>навчальна</i> — розширення та поглиблення теоретичної бази знань учнів, надання результатам навчання практичної значущості, застосування їх до вирішення повсякденних життєвих завдань, набуття й закріплення вмінь і навичок, у тому числі виконання діяльності, наближеної до наукового пошуку; <br>
-	<i>розвивальна</i> — розвиток загально навчальних умінь — культури мовлення, чіткості і точності висловлення, здатності до виконання мисленнєвих процесів, критичності мислення, здатності до рефлексії, здатності генерувати нові ідеї, знаходити метод розв'язування задачі або проблеми тощо;<br>
-	<i>виховна</i> — формування здатності до інтерперсональної комунікації, асертивної поведінки, ціннісного ставлення особистості до суспільства і держави, ціннісного ставлення до себе, людей, природи, праці, історичних і духовних надбань рідного краю.

Оцінювання виконання навчальних індивідуальних і групових проектів є обов’язковим для всіх учнів класу. 

Оцінювання рівня навчальних досягнень учнів, незалежно від організаційної форми навчальної діяльності, має бути обов’язково індивідуальним. При формуванні оцінювального судження мають ураховуватися знаннєві та компетентнісні складники.

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>