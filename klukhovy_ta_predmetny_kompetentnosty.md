<div id="hypercomments_widget" class="js-hypercomments-widget invisible"></div>

Ключові та предметні компетентності
=============================================

Предметні компетентності, набуття учнями яких є складником мети навчання інформатики в основній школі, мають ознаки ключових компетентностей. 

<i>Інформаційно-комунікаційні</i> компетентності як <i>ключові</i> базуються на знаннях, уміннях і навичках, набутих у процесі навчання інформатики, і виявляються у формі здатності ефективно використовувати ІКТ у навчальній, дослідницькій і повсякденній діяльності з метою розв’язування задач, пов’язаних із пошуком, опрацюванням, зберіганням та передаванням різноманітних відомостей. Формування в учнів ІКТ-компетентностей, зміст яких є інтегративним, має відбуватися у результаті застосування ІКТ під час навчання всіх предметів навчального плану, реалізації діяльнісного, особистісно-орієнтованого та компетентнісного підходів. 

<i>Предметні ІКТ-компетентності учнів виявляються в:</i>
<ul>
<li>розумінні ролі інформатики та ІКТ у сучасному суспільстві, наукових основ інформатики, фундаментальних понять створення й опрацювання повідомлень, принципів побудови й функціонування засобів ІКТ;</li>
<li>умінні аналізувати прості інформаційні процеси в живій природі, суспільстві та техніці, будувати інформаційні моделі об’єктів і процесів;</li>
<li>умінні безпечно працювати з комп’ютерним і комунікаційним обладнанням, використовувати засоби захисту даних;</li>
<li>здатності раціонально використовувати комп’ютери, мережеві технології та програмні середовища для розв’язування навчальних і життєвих задач, пов’язаних із пошуком, зберіганням, опрацюванням і передаванням відомостей;</li> 
<li>здатності логічно та критично мислити у процесі планування та організації діяльності, зокрема навчальної;</li>
<li>здатності ефективно планувати та здійснювати свою діяльність із використанням ІКТ;</li>
<li>здатності спілкуватися та співпрацювати з використанням ІКТ для виконання різноманітних завдань, у тому числі комплексних;</li>
<li>готовності дотримуватися правових і морально-етичних норм під час  роботи з даними та програмними продуктами, а також у комп’ютерних мережах. </li>
</ul>


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>