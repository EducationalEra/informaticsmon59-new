<div id="hypercomments_widget" class="js-hypercomments-widget invisible"></div>

Наскрізні змістові лінії
=============================================

Наскрізні змістові лінії є соціально значущими надпредметними темами, які допомагають формувати в учнів уявлення про суспільство в цілому, розвивають здатність застосовувати отримані знання у різних ситуаціях. Вони є засобом інтеграції ключових і предметних компетентностей, навчальних предметів та предметних циклів. Відображення наскрізних змістових ліній у курсі інформатики показано в табл. 5.

<p align="center">Таблиця 5. Наскрізні змістові лінії в курсі інформатики</p>

<table>
  <tr>
    <td width="20%" align="center">Наскрізна лінія</td>
    <td width="40%" align="center">5–7 класи</td>
    <td width="40%" align="center">8–9 класи</td>
  </tr>
<tbody>
  <tr>
    <td width="20%" style="vertical-align: top;"><b>Екологічна безпека та сталий розвиток</b></td>
    <td width="40%" style="vertical-align: top;">Розуміння інноваційного потенціалу ІТ як ключового фактору суспільного розвитку. Знання обов’язків щодо утилізації технологічних пристроїв та її значення у збереженні довкілля.</td>
    <td width="40%" style="vertical-align: top;">Проведення досліджень та розв’язання проектних задач на тему охорони довкілля з використанням засобів обробки текстової, табличної та графічної інформації. Уміння оцінювати та опановувати нові технології як засіб саморозвитку. <br>
      Створення персонального освітньо-комунікаційного середовища для навчання протягом життя, саморозвитку та самореалізації себе як члена соціуму.
    </td>
  </tr>
  <tr>
    <td width="20%" style="vertical-align: top;"><b>Грома-
      дянська відповідаль-ність</b></td>
      <td width="40%" style="vertical-align: top;">Виховання поваги до прав і свобод, зокрема свободи слова й конфіденційності особистості та даних в Інтернеті. Створення інформаційних продуктів громадянської та патріотичної тематики. Використання легального програмного забезпечення та контенту. Виховання відповідального ставлення і громадянської позиції щодо дотримання норм ліцензування програмного забезпечення та авторських прав.</td>
      <td width="40%" style="vertical-align: top;">Формування здатності вести дискусію та відстоювати свою позицію щодо актуальних питань функціонування громадянського суспільства, пов’язаних зі сферою ІТ, наприклад, про рівний доступ та цифрову нерівність, віртуальний світ, штучний інтелект, ІТ-юриспруденцію, авторське право на інформаційний продукт, кібербезпеку. Знання й дотримання законів щодо захисту даних, усвідомлення відповідальності за їх порушення.
      </td>
    </tr>
  <tr>
    <td width="20%" style="vertical-align: top;"><b>Здоров'я і безпека</b></td>
      <td width="40%" style="vertical-align: top;">Дотримання правил безпеки життєдіяльності під час роботи з ІТ-пристроями. Уміння критично оцінювати здобуту з Інтернету інформацію і знати методи перевірки її надійності. Формування свідомого ставлення до впливу сучасних пристроїв і контенту на здоров'я та інтелектуальний розвиток. Обмеження впливу небезпечних соціальних мережевих груп на учнів та захист їх від затягування в ці групи. Формування знань про ризики встановлення та використання ПЗ. </td>
      <td width="40%" style="vertical-align: top;">Навчання плануванню власного часу, діяльність і відпочинок з використанням інформаційних технологій. Формування ставлення до проблем та наслідків комп'ютерної залежності, уміння її уникати та мінімізувати негативний вплив комп’ютерних технологій на власне здоров’я. Уміння захищати себе і комп’ютерні пристрої від ІТ-загроз. <br>
Навчання методам захисту власних інформаційних продуктів, наприклад через використання сеансів користувача, надійних паролів тощо.
      </td>
    </tr>   
<tr>
    <td width="20%" style="vertical-align: top;"><b>Підприєм-
ливість та фінансова грамотність</b>
</td>
      <td width="40%" style="vertical-align: top;">Використання інструментів планування та спільної роботи, робота в команді. Розвиток уміння визначати всі можливі варіанти розв'язання проблеми та перевіряти результати.</td>
      <td width="40%" style="vertical-align: top;">Здатність генерувати та реалізовувати ідеї з використанням ІТ. Знання основ підприємництва в ІТ-сфері. Розуміння ролі інтернет-технологій як засобу маркетингу та підприємницької діяльності. Використання електронних таблиць для фінансових розрахунків. Оцінювання впливу сучасних інформаційних технологій на модернізацію інформаційних процесів на виробництві.
      </td>
    </tr>         
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>