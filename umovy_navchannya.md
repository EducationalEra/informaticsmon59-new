<div id="hypercomments_widget" class="js-hypercomments-widget invisible"></div>

Характеристика умов навчання
=============================================

Відповідно до чинних нормативних документів, кожний урок проводиться в комп’ютерному класі. На уроці класи діляться на підгрупи так, щоб кожен учень був забезпечений індивідуальним робочим місцем за комп’ютером. Поділ на підгрупи здійснюється згідно з <u>Наказом МОН України №128 від 20.02.2002 р.</u>

Пропонована програма не обмежує використання певних операційних систем і програмних чи апаратних платформ. Робота учнів може бути організована в середовищі як пропрієтарних операційних систем, так і створених на основі ліцензій вільного поширення, з використанням як пропрієтарних, так і вільно поширюваних програмних засобів.

Перелік необхідних програмних засобів:
<ul>
<li>операційна система з графічним інтерфейсом;</li>
<li>клавіатурний тренажер;</li>
<li>тренажер роботи з маніпулятором «миша»;</li>
<li>програма для запису даних на оптичні носії;</li>
<li>програма — архіватор;</li>
<li>антивірусна програма;</li>
<li>векторний графічний редактор (можливе використання редактора, вбудованого в середовище офісної програми);</li>
<li>растровий графічний редактор (на різних етапах навчання використовуються кілька різних за складністю графічних редакторів);</li>
<li>текстовий процесор;</li>
<li>редактор презентацій;</li>
<li>програма для створення комп’ютерних публікацій;</li>
<li>табличний процесор;</li>
<li>програма для опрацювання аудіо й відеоданих і розроблення потокових презентацій;</li>
<li>електронні словники і програми, призначені для перекладу;</li>
<li>веб_браузер;</li>
<li>навчальне середовище програмування;</li>
<li>середовище розроблення програм.</li>
</ul>

Обладнання навчального приміщення (класу, кабінету) має відповідати вимогам (технічним, санітарно-гігієнічним, педагогічним тощо), викладеним у «Положенні про кабінет інформатики та інформаційно-комунікаційних технологій навчання загальноосвітніх навчальних закладів» (Наказ МОН України від 20.05.2004 №407, зареєстровано в Міністерстві юстиції України 14.06.2004 р. № 730/9329) й нормативних документах, на які в ньому здійснено посилання. За умов внесення змін до «Положення про кабінет інформатики та інформаційно-комунікаційних технологій навчання загальноосвітніх навчальних закладів» та нормативних документів, на які здійснено посилання, зміст програми у частинах, пов’язаних зі змінами, має переглядатися з виконанням передбачених чинним законодавством процедур.

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>